
The name of the mobile:
Samsung Galaxy Note8 - N950F/DS - 64GB - Dual SIM
سامسونگ گلکسی نوت 8 - 64 گیگابایت - دو سیم کارت
------------------------------------------
مشخصات فنی

زمان معرفی :

تاریخ میلادی : آگوست 2017

تاریخ شمسی : شهریور 1396

------------------------------------------
طراحی :

شکل ظاهری : لمسی , دارای نمایشگر خمیده

ضخامت : 8.6 میلی‌متر

طول و عرض : 74.8 × 162.5 میلی‌متر

وزن : 195 گرم

رنگ : مشکی , طلایی , خاکستری , آبی

جنس بدنه : شیشه و فلز

مقاومت بدنه : در برابر نفوذ آب , دارای گواهینامه IP68 برای مقاومت در برابر گرد و غبار و آب تا عمق 1.5 متر و به مدت 30 دقیقه

------------------------------------------
دوربین :

کیفیت عکاسی دوربین اصلی : مجهز به 2 دوربین 12 مگاپیکسلی در پشت گوشی

کیفیت فیلم‌برداری دوربین اصلی : 4K , FullHD , HD

سرعت فیلم‌برداری دوربین اصلی : 2160p@30fps , 1080p@60fps , 720p@240fps

فلش دوربین اصلی : دوتایی (Dual LED) , Dual Tone LED

لرزش‌گیر اپتیکال : هر دو دوربین پشت و جلو مجهز به لرزش‌گیر اپتیکال

کیفیت عکاسی دوربین دوم : 8 مگاپیکسل

کیفیت فیلم‌برداری دوربین دوم : QHD با سرعت 30 فریم بر ثانیه

------------------------------------------
نمایشگر :

اندازه صفحه‌نمایش : 6.3 اینچ

نوع : Super AMOLED

صفحه‌نمایش لمسی : لمسی خازنی

وضوح تصویر : 2960 × 1440 پیکسل

تراکم پیکسلی : 522 پیکسل بر اینچ

تعداد رنگ : 16 میلیون رنگ

محافظت : Corning Gorilla Glass 5

قلم : دارد

سایر امکانات صفحه‌نمایش : مجهز به تکنولوژی سنجش فشار لمس (3D Touch) تنها در دکمه خانه , مجهز به فناوری Always-on display

------------------------------------------
واحد پردازش :

سازنده تراشه : Samsung

مدل تراشه : Exynos 8895

پردازنده مرکزی (CPU) : Quad-core 2.3 GHz M2 Mongoose & Quad-core 1.7 GHz Cortex-A53

معماری پردازنده : 64 بیتی

تعداد هسته : 8

فرکانس : 2.3 و 1.7 گیگاهرتز

پردازنده گرافیکی (GPU) : Mali-G71 MP20

------------------------------------------
نرم‌افزار :

سیستم‌عامل : اندروید

نگارش سیستم‌عامل : نوقا 7.1

رابط کاربری : Grace UX

دستیار صوتی : گوگل ناو , Bixby

نمایش فایل‌های آفیس و PDF : دارد

سایر امکانات نرم‌افزاری : پشتیبانی از شبکه‌ی بی‌سیم +ANT

------------------------------------------
حافظه :

حافظه داخلی : 64 گیگابایت

پشتیبانی از کارت حافظه : دارد

حداکثر ظرفیت کارت‌ حافظه : تا 256 گیگابایت

حافظه اجرایی (RAM) : 6 گیگابایت

------------------------------------------
باتری :

ظرفیت باتری : 3300 میلی‌آمپر ساعت

نوع : لیتیوم-یون

قابلیت تعویض توسط کاربر : ندارد

امکان شارژ سریع : دارد

امکان شارژ به‌ صورت بی‌سیم : دارد (شارژر بی‌سیم بایستی جداگانه خریداری شود)

زمان تقریبی مکالمه : 22 ساعت

زمان تقریبی پخش موسیقی : 74 ساعت

------------------------------------------
مخابرات و ارتباطات :

تعداد سیم‌کارت : دو سیم‌کارت (در صورت عدم استفاده از کارت‌ حافظه جانبی)

نوع سیم‌کارت : نانو

شبکه مخابراتی : 4G , 3G , 2G

اتصال به شبکه بی‌سیم (Wi-Fi) : پشتیبانی می‌کند

نوع شبکه بی‌سیم (Wi-Fi) : Wi-Fi 802.11 a/b/g/n/ac, dual-band, Wi-Fi Direct, hotspot

بلوتوث : نگارش 5.0

مکان‌یاب (GPS) : دارد

امکان اتصال از طریق NFC : دارد

امکان اتصال از طریق اینفرارد : ندارد

رادیو : ندارد

درگاه اتصال : USB v3.1 , Type-C 1.0 , امکان اتصال به داک چند رسانه ای Samsung DeX به منظور اتصال آسان گوشی به نمایشگرهای بزرگ و لوازم جانبی مرتبط

ورودی جک 3.5 میلی‌متری صدا : دارد

------------------------------------------
حس‌گر :

شتاب‌سنج : دارد

مجاورت : دارد

زاویه‌سنج : دارد

قطب‌نما : دارد

تشخیص اثر انگشت : دارد

فشارسنج : دارد

تشخیص ضربان قلب : دارد

تشخیص نور محیط : دارد

سایر حسگرها : قابلیت حذف صداهای اضافه هنگام مکالمه با استفاده از میکروفون دوم , سنجش میزان اکسیژن خون (SpO2) , سنسور عنبیه چشم (Iris scanner)

------------------------------------------
امکانات چندرسانه‌ای :

پخش فیلم : دارد

پخش موسیقی : دارد

ضبط صدا : دارد

بلندگوهای استریو : دارد

فناوری‌های صوتی : دارد

بلندگوهای استریو : ندارد

فناوری‌های صوتی : خروجی صدای با کیفیت 32 بیت، 384 کیلوهرتز

------------------------------------------

بررسی تخصصی

سامسونگ گلکسی نوت 8 - 64 گیگابایت - دو سیم کارت
با این ‌که بسیاری اعتقاد داشتند سامسونگ برند نوت را حذف خواهد کرد اما این اتفاق صورت نگرفت و غول کره ای پس از بدبیاری سال گذشته با معرفی هشتمین فبلت کهکشانی خود، آوازه یک گوشی غول پیکر و توانمند دیگر را بر سر زبان‌ها انداخت و این بار سامسونگ آمده تا با گلکسی نوت 8، بار دیگر توانایی‌های خود را در بازار موبایل ثابت کند؛ با این وجود گوشی غول پیکر و زیبای گلکسی Note 8 کار سختی پیش رو دارد تا جبران مافات کند و آبروی رفته‌ای که خانواده نوت در چند سال گذشته از دست داده بود را بازپس بگیرد، اما خب صحبت در مورد نوت 8 بدون یادآوری سرانجام نسل قبلی امکان پذیر نیست.

همان طور که می‌دانید Samsung معمولا در زمان معرفی سری محبوب نوت، قابلیت‌ها و ویژگی‌های جدیدی را هم عرضه می‌کند تا پرچمدار جدیدش را نسبت به محصولات قبلی خود و دیگر رقبای بازار، متمایز سازد؛ این بار هم شاهد تغییر ظاهر نوت نسبت به نسل قبلی خود بوده‌ایم و ظاهر نوت جدید شبیه به گلکسی S8 و S8 پلاس سامسونگ شده است.
 

 طراحی
بد نیست بدانید گوشی Samsung Galaxy Note 8 که جدیدترین عضو از این خانواده به شمار می‌آید، با تجهیز به سخت افزاری تحسین برانگیز در کنار نمایشگری 6.3 اینچی، یکی از قدرتمندترین فبلت‌های کنونی بازار لقب گرفته و همان طور که گفتیم، طراحی خارجی آن هماهنگ با سایر گوشی‌های سامسونگی است که در سالیان اخیر وارد بازار شده است؛ البته پنل عقب و جلوی نوت 8 از جنس شیشه بوده که با یک قاب فلزی پوشیده شده‌ است.
 
شاید مهم‌ترین تغییر و تفاوت این گوشی با نسل قبلی‌اش، حذف کلید Home از قاب جلویی است؛ جایی که با صرف‌ نظر از انحنای کمتر گوشه‌‌های گرد نمایشگر و گوشه‌‌های مربعی، فریم فلزی گوشی این پرچمدار کهشانی‌ها تقریبا از همان ترکیب آلومینیوم و شیشه‌‌ خمیده‌ای از نوع گوریلا گلس 5 با نمایشگر بدون حاشیه‌‌ بهره می‌برد؛ علاوه بر این یکی دیگر از تغییراتی که در طراحی Galaxy Note 8 وجود دارد، مربوط به قسمت دوربین در پشت بدنه می باشد. در این گوشی هوشمند، اطراف لنز دوربین را هم یک قسمت سیاه در بر گرفته و این در حالیست که در گلکسی اس 8، قسمت پشتی بدنه تماما به یک رنگ می باشد.
 

   
 نمایشگر
بی‌شک نمایشگر 6.3 اینچی گلکسی نوت 8، بهترین نمایشگر موجود در بازار است، زیرا همان طور که می دانید گوشی‌های سامسونگ همواره به لطف نمایشگرهای سوپر امولد خود در بین بهترین‌‌‌های بخش نمایشگر گوشی های موبایل حضور دارند؛ بد نیست بدانید صفحه‌ نمایش سوپر امولد این گوشی سامسونگ نه‌ تنها وضوح فوق‌ العاده 2960 در 1440 پیکسل و تراکم پیکسلی 525 پیکسل بر اینچ را دارد، بلکه به فناوری HDR10 نیز مجهز شده تا بتواند گستره رنگیِ وسیع‌تری را نمایش دهد.
 
در زیر نمایشگر هم خبری از هیچ کلید و یا سنسوری نیست اما بالای آن اسپیکر مکالمه، اسکنر عنبیه چشم، دوربین سلفی و سنسورهای همراهش را شاهد هستیم که با نظم و ترتیب خاصی کنار هم جا خوش کرده‌اند.


 
 سیستم‌عامل و سخت‌افزار
گلکسی نوت 8 تمامی مشخصاتی که از یک گوشی پرچمدار سال 2017 انتظار می‌رود را دارست و در این دستگاه از پردازنده کوالکام اسنپدراگون 835 و شش گیگابایت رم استفاده شده است؛ البته خاطر نشان می‌شویم که سامسونگ طبق معمول پرچمدار جدیدش را با دو سخت افزار متفاوت در قلب تپنده آن روانه بازار کرده، جایی که یک نسخه به چیپست اسنپدراگون 835 کوالکام مجهز شده و فقط برای مناطق خاصی عرضه می‌شود و نسخه دیگر هم از چیپست اگزینوس 8895 ساخته خود سامسونگ بهره می‌گیرد.
 
در سوی دیگر با این که دو ماهی از معرفی هشتمین نسخه‌ اندروید می‌گذرد، ولی گلکسی نوت 8 با اندروید نسخه 7.1.1 به بازار عرضه شده است که البته تجربه نشان داده پس از مدت کوتاهی، این گوشی نیز بروزرسانی اندروید 8.0 را دریافت خواهد کرد؛ همچنین معمولا نرم افزار و رابط کاربری‌ که در دستگاه‌های سری نوت استفاده می‌شود، همان رابط کاربری گوشی‌های پرچمدار سامسونگ با کمی تغییر است، ولی گفتنی ست تغییرات مهمی در این گوشی داده شده که از آن جمله می‌توان به نمایش منوی مخصوص به هنگام برداشتن قلم اس از جای خود و یا فشار دکمه‌ روی آن اشاره کرد.

در قسمت خمیده نمایشگر نیز، لبه‌‌ای قرار دارد که با کشیدن آن می‌‌توانید به مجموعه‌ای از اپلیکیشن‌ها، میانبرها یا شماره تماس مخاطبان خود دسترسی سریع داشته باشید.

حتما مطلع هستید که سامسونگ همراه با گلکسی S8، دستیار هوشمند جدید خود به نام بیکسبی را نیز معرفی کرد و حالا این دستیار صوتی در Note 8 نیز حضور دارد؛ جهت اطلاع شما عزیزان یکی از کارهایی که کاربر می‌تواند با بیکسبی انجام دهد، مدیریت کامل گلکسی نوت 8 است؛ به بیان ساده تر برای استفاده از پرچم‌دار جدید سامسونگ، دیگر نیازی به لمس تلفن هوشمند ندارید و تنها با فرامین صوتی می‌توانید کارهای مختلفی مانند کاهش ولوم صدا، افزایش روشنایی تصویر یا اجرای اپلیکیشن خاصی را انجام دهید.
 
علاوه بر تمامی این ها، موضوع دیگری هم در نوت 8 دارای اهمیت است؛ از ویژگی‌های مهمی که به نوت 8 اضافه شده، پیام رسان دوگانه یا Dual Messenger نام دارد و شما با استفاده از این قابلیت می‌توانید چندین اکانت برای یک اپیلیکیشن داشته باشید، داستان را جالب تر می‌کند.


 دوربین
بدون شک بزرگ ترین تغییر گلکسی نوت 8 در مقایسه با پرچمداران قبلی این شرکت، استفاده از دوربین دوگانه است که یکی از بهترین ویژگی های این فبلت محسوب می‌شود؛ در واقع Samsung Galaxy Note 8  به دو دوربین 12 مگاپیکسلی در پشت مجهز شده که به صورت افقی در کنار هم قرار گرفته‌اند و عملکرد این دوربین ها کاملا مشابه آیفون 7 پلاس است ولی بر خلاف پرچمدار کنونی اپل، حال برای اولین بار هر دو لنز این تلفن هوشمند به لرزشگر اپتیکال مجهز هستند.


 باتری
مهم‌ترین بخش در فبلت گلکسی Note 8  به طور حتم باتری دستگاه می‌باشد، جایی که سامسونگ از ظرفیت باتری 3300 میلی‌آمپر ساعتی برای آن استفاده کرده است؛ البته باید بدانید که ظرفیت باتری گلکسی نوت 8 نسبت به نسل قبل کمتر شده و از 3500 به 3300 میلی آمپر ساعت رسیده است.
 
و در پایان ذکر این نکته الزامیست که امکانات ارتباطی Galaxy Note 8 فهرست کاملی را شامل شده و در این بخش نیز نمره قبولی را کسب می کند که از جمله این امکانات می‌توان به پشتیبانی از شبکه‌های مخابراتی نسل چهارم (4G)، اتصال NFC، امکان اتصال به داک چند رسانه ای Samsung DeX به منظور اتصال آسان گوشی به نمایشگرهای بزرگ و لوازم جانبی مرتبط و البته رادیو موج FM اشاره نمود.
 
 نتیجه گیری
بدون شک گلکسی نوت همواره یکی از پرچم‌داران جذاب و پرطرفدار به‌شمار می‌رود و نوت 8 نیز بهترین انتخاب برای افرادی است که می‌خواهند گوشی‌ هوشمندی با توانایی‌های کامپیوترهای شخصی داشته باشند؛ البته اگرچه هشتمین نسخه از گلکسی نوت بیش از هر زمان دیگری از منظر طراحی و مشخصات سخت‌افزاری به گلکسی اس نزدیک است اما اگر بهترین گوشی موبایل مجهز به قلم بازار را می خواهید، Galaxy Note 8 سامسونگ مناسب‌ترین گزینه برای شماست.
------------------------------------------
نظر کاربران

Author name: Ali
Comment : دوستان بین Note 8 و (Note 9 (128GB شما کدومو پیشنهاد میدید؟
 23 مهر 1397 - 08:14
The rates of useful comments: 0
----------------------------------------------

Author name: مهدی
Comment : خوب
 9 شهریور 1397 - 11:14
The rates of useful comments: 0
----------------------------------------------

Author name: میلاد
Comment : سه میلیون دویست برا من آب خورد اونم دی ماه پارسال الان قیمتش خیلی زیاد شده و اصلا ارزش خرید با این قیمت رو نداره.
 22 مرداد 1397 - 17:45
The rates of useful comments: 5
----------------------------------------------

Author name: ابراهیم رضایی
Comment : بکنیدش ۱۵۰۰۰۰۰ملیون اس ۹ رخلاص
 9 مرداد 1397 - 00:47
The rates of useful comments: 2
----------------------------------------------

Author name: AliRezajafari Yeganeh
Comment : سلام با این وضع موجود بازار ودلار ایا قیمت گوشی ها پایین میاد مثلا تا پایان تابستان ۹۷؟؟
 16 خرداد 1397 - 08:25
The rates of useful comments: -7
----------------------------------------------



